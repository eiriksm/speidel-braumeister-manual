# Bryggeeksempel / korte instruksjoner {#brewing-example-brief-instructions}

Det følgende eksempler er ment å illustrere ditt første brygg med Braumeisteren i form av en steg-for-steg instruks, med en reell oppskrift.

Øltype: Hveteøl / overgjæret

Mengde øl: 10L / 20L / 50L drikkeklar øl.

Vørter gravity: 11-12°Plato

Ingredienser:

* 2.5/4.5/10 kg grovt kvernet malt (50% hvete, 50% bygg og en anelse caramel malt om påkrevd)
* 15L / 30L / 60L middels-hardt bryggevann eller vann fra springen (12L / 23 L / 55 L til å starte med, og resten for å fylle etter)
* 15g / 30g / 75g humle med 4% alfasyre (ca 2/3 umiddelbart etter kokestart og 1/3 noen minutter før kokeslutt)
* Overgjærende tørrgjær

Skaff til veie ingredienser som angitt ovenfor.

Rengjør Braumeisteren og sett den på en fast og trygg overflate for brygging.

Sørg også for å rengjøre annet utstyr som skal brukes, for eksempel redskap for å øse malt, tresleiv, hydrometer, kjølespiral, gjæringskar og annet utstyr, og sørg for at disse er enkelt tilgjengelig.

Programmering av oppskrift:

Trykk på "Recipe" knappen. Når man er i programmeringsmodus kan du justere tider, temperaturer og humletilsetninger avhengig av oppskrift. For dette eksempelet er den ferdigprogrammerte oppskriften A passende. Etter å ha bekreftet alle nødvendige felt og avsluttet med "select" knappen vil oppskriften bli lagret. Du kan gå tilbake ved å klikke "Abort" ogdu kan starte den automatiske modusen ved å velge den ønskede oppskriften i menyen under "Brewstart". Braumeisteren vil guide deg gjennom den følgende bryggeprosessen.

Tilsett 12L / 23L / 55L med vann til bryggingen. For 20 L til ca 2 cm under den øverste markeringen på midtstavens indikator for nivå.

Følg instruksjonene fra bryggemaskingen ved å klikke "select", og dermed bekrefte at vannet er tilsatt. Ventilering av pumpe skjer automatisk, etterfulgt av oppvarming til den programmerte temperaturen for innmesking.

Når temperaturen for innmesking er nådd vil du høre et signal. Trykk på "select" for å bekrefte dette. Så setter du inn maltpipen (med plastpakningen påmontert, og plassert nederst). Sørg for at pakningen er sentrert og står stabilt helt flatt på beholderens base. Tre på filterplaten og plasser den nederst ved kanten (med røret stikkende opp). Tre deretter på den første finmaskede risten.

Tøm 2.5 / 4.5 / 10 kg malt inn i maltpipen. Sørg for at ingen malt kommer utenfor, da dette kan blokkere pumpen.

Rør inn malten grundig ved hjelp av en tresleiv og la den svelle in noen minutter. Deretter trer du på den andre finmaskede risten etterfulgt av den andre filterplaten (med røret stikkende opp). Plasser buen for å holde på plass maltpipen, og skru til med vingemutteren.

Trykk på _Select_ knappen  for å fortsette bryggeprogrammet. Vannet fra bryggingen vil nå stige opp og renne over. Sirkulasjonen har nå begynt. De neste fasene vil skje helautomatisk, som forhåndsprogrammert. Ved noen av fasene vil kontrolleren ta en kort pause i pumpingen for å la malten sette seg. Displayet viser nåværende og planlagte temperatur, samt nåværende og planlagt tidsintervall for hver fase.

Etter bryggefasene er ferdig vil du høre et nytt signal. Trykk på _Select_ knappen for bekrefte dette. Fjern vingemutteren og buen som holder maltpipen på plass. Alle delene er nå ekstremt varme, derfor anbefales det bruk av kjøkkenhansker eller liknende. La holderen for maltpipen hvile på toppen av beholderen. Løft ut maltpipen med begge hendene og la den henge fra holderen for maltpipen ved å plassere de nederste boltene utenfor holderen. La malten renne av seg. Bruk en tresleiv til å stikke hull i malten gjentatte ganger slik at vørteren kan renne av mer effektivt. Fjern maltpipen med malten etter 15-20 minutter.

Fortsett programmet ved å trykke _Select_ knappen og dermed starte kokeprosessen. La lokket være av. Sørg for at det ikke koker over ved tilsetning av humle. Tilsett den første andelen humle med 10g / 20g / 50g 10 minutter etter kokeprosessen har begynt. Ikke legg på lokket når kokeprosessen pågår, da det er viktig å gi mulighet til avdamping. Etterfyll vann som har fordampet eller juster den opprinnelige vørteren. Tilsett den siste humletilsetningen 10 minutter før kokingen er ferdig.

Rør grundig i den varme vørteren (whirlpool effekt) for å klarne den fra "hot break". Plasser umiddelbart kjølespiralen (ekstrautstyr) i midten av beholderen. Koble kjøleren til kaldt vann og la kjølingen starte. Advarsel: I begynnelsen kommer _kokende varmt vann_ gjennom kjølespiralen. Kjøl ned vørteren til 20 grader. Fra nå av er det viktig å sørge for sterile forhold for å unngå infeksjon. La det utskilte bunnfallet legge seg på bunnen.

Tøm vørteren i et sterilisert 12L / 30L / 60L gjæringskar. Bruk et desinfiseringsmiddel for å rengjøre beholderen og utstyr for fylling. Bunnfallet skal ikke fylles over. Tilsett 11g tørrgjær til vørteren og forsegle gjæringskaret med en gjærlås.

Husk: Fyll 0.5L / 1.0L / 2.5L vørter og lagre dette kaldt (før du tilsetter gjær)

Lagre karet i et mørkt rom mellom 16 og 20 grader. Gjæringen starter etter ca 12 timer og varer i 3-5 dager. Gjæringen er ferdig når det ikke lenger kommer bobler ut fra gjærlåsen. Forbered flasker for modning mens gjæringen pågår. Bruk et desinfiseringsmiddel for å rengjøre flip-top flasker og gjør dem klar til bruk.

La den kalde vørteren varmes til romtemperatur og tøm den forsiktig i gjæringskaret 1 time før dekantering. Først, fjern litt skum fra toppen med en øse. Ikke flytt på karet igjen før du dekanterer. Fyll i flasker, fat eller modningsbeholdere (ekstrautstyr) med for eksempel en hevert. Ikke fyll flasken mer enn 90-95% full. La flaskene stå på jevn temperatur i 1-2 dager og ventiler lett på en daglig basis (om du opplever overtrykk). La deretter ølen modnes i ytterligere 3-4 uker på 10-15 grader.

Skål!

Flere oppskrifter fins her:

[www.speidels-braumeister.de](http://www.speidels-braumeister.de/)
