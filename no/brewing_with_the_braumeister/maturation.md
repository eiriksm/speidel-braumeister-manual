## Modning {#maturation}

I sekundærgjæringen eller modningen vil alt sukker som gjenstår fra hovedgjæringen og tilsatt sukker bli gjæret, og gi den unge ølen kullsyre, som er avgjørende for å få skum, skumfasthet og friskhet. Ølen vil også modnes smaksmessig og en naturlig klarhet kan også oppnås. Når gjæringen er ferdig (ingen gjæringsgasser produseres) kan ølen dekanteres. For å gjøre dette, forbered følgende: Gjør klart modningsbeholderen/flaskene og ta opp den kalde vørteren til romtemperatur.

Det mest ideele valget er sekundærgjæring i flasker, som også er den mest foretrukne metoden blant hjemmebryggere. Flere andre alternativ fins, som trykktette beholdere som 5L bokser eller vanlige ølbeholdere eller trykkbeholdere. Her også er det viktig å operere under sterile forhold. Alle verktøy må derfor grundig vaskes og desinfiseres før bruk. Når du bruker flip-top flasker anbefaler vi å bruke følgende metode: Rengjør flaskene grundig med varmt vann. Bruk et passende middel for desinfisering som kan brukes for utstyr for matlaging. Denne forberedelsen bør finne sted under gjæringen eller tidligere. Dette vil lette deg for stress når du fyller flaskene.

Den tinede vørteren skal deretter tilsettes varsomt i den unge ølen i gjæringskaret 1-2 timer før flaskingen. Dette gjør at bunnfall som virvles opp kan legge seg igjen. Bruk et rør som når bunnen av flaskene satt inn i tappekranen når du flasker. På denne måten kan du unngå dannelse av skum og sørge for at tap av kullsyre blir holdt til et minimum. Fyll flaskene 90-95% fulle (plass til gjæring) og sett på korken. Sørg også for å ikke virvle opp og dekantere sedimenter i gjæringskaret. Etter du har flasket, lagrer du flaskene i 1-2 dager i samme temperatur som du brukte i hovedgjæringen. Deretter lagrer du ølen på en lav temperatur om mulig. Viktig: I sekundærgæringen er det viktig å sjekke flaskene for overtrykk etter ca 12 timer og igjen i de første 2-3 dagene, og å kjapt ventilere når det trengs, slik at man unngår overtrykk fra Co2. Lagre flaskene stående slik at eventuelt bunnfall kan legge seg på bunnen. Denne typen produksjon av øl gir naturlig tåkete øl. I gamle dager var slik øl alltid naturlig tåkete og er idag også fremdeles foretrukket, da det inneholder verdifulle B vitaminer bundet i gjærcellene. Man kan smake etter en lagringsperiode på 2-4 uker. Noe lenger lagringstid gir en mer moden smak.

Din hjemmebryggede øl er nå ferdig. Server kald og nyt med venner. Skål!
