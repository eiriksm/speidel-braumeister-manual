## Introduksjon {#introduction}

Brygging i Braumeisteren kan deles inn i forskjellige faser, der hver fase er beskrevet for seg selv i de følgende kapitlene. Til å begynne med beskrives prosessen generelt: Bryggeprosessen gjelder alle typer øl og oppskrifter. Et eksempel på et første brygg med en spesialoppskrift med presise instruksjoner på mengde, bryggetider og temperaturnivå vil følge i senere kapittel. Før du begynner med å brygge øl anbefaler vi deg å skaffe deg oversikt over de forskjellige stegene som kreves for å produsere en drikkeklar øl. For å være sikker på at du ikke går glipp av noen steg, og for å gi deg selv oversikt over din egen bryggeprosess i retrospekt, anbefaler vi deg å holde en bryggelogg (se Bryggelogg i vedlegg eller gå til [www.speidels-braumeister.de](http://www.speidels-braumeister.de/)). Et annet tips er å gi deg selv en hel dag for første forsøk på å brygge øl, og om mulig en ekstra person for å hjelpe til, siden prosessen er mer moro sammen med andre, og et ekstra par hender kan være hjelpsomt. Merk at brygging av øl krever litt erfaring og at hver bryggeprosess vil være en forbedring av den forrige. Så ikke bli skuffet om din første øl ikke helt lever opp til forventningene. Dette er kanskje best illustrert av en vittig tysk poet. Han mener at din første øl ikke verken er her eller der og vil gi deg flatulens. Din andre øl vil være middelmådig, og vil få deg til å kvitte deg med mer væske enn du inntar.

Det tredje forsøket vil gi deg en ekte øl som nytes av både menn og kvinner (på tysk):


„Das erste Bier ist ein Plempel,
der den Bauern d´Hosen z´sprengt:
Andern zum Exempel.
Das zweite ist ein Mittelbier,
Trinkst drei Maß, so pieselst vier.
Das dritte ist ein Bier vom Kern,
das trinken d`Herrn und d´Frauen gern.“
