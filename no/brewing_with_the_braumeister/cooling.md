## Nedkjøling {#cooling}

Fra nå av er det avgjørende at du arbeider i helt sterile omgivelser, da enhver infeksjon gjennom fakterier i lufra eller gjennom urene redskaper kan gjøre alt arbeidet bortkastet. Alle redskaper som brukes må rengjøres grundig eller desinfiseres. Vennligst se merknadene i kapitlet "Merknader om hygiene".

Før du setter inn kjølespiralen anbefaler vi at du rører i den varme vørteren med en lang tresleiv. Dette gir en såkalt "whirlpool" effekt, som hjelper til med at bunnfallet synker til bunnen, som igjen betyr at vørteren blir mer klar. Kjøleprosessen bidrar til å kjøle ned vørteren, men også til ytterligere utskilling av proteiner og humlerester som frigjøres under kokingen. Dette bunnfallet vil deretter sakte samles på bunnen av enheten, og vil forbli der til den klare vørteren har blitt tømt ut av beholderen. Unngå å røre eller flytte på den avkjølte vørteren, da dette vil føre til at bunnfallet virvles opp igjen, men også komme over i gjæringskaret. Vi anbefaler å bruke en såkalt vørterkjøler (se tilbehør), som plasseres i vørteren umiddelbart etter kokingen er over, og slik sett blir desinfisert. Avkjøling skjer ved hjelp av kaldt vann. Vannet som strømmer gjennom kjølespiralen trekker ut varmen fra vørteren og kjøler den ned til ønsket temperatur på rundt 20°C i løpet av 40 - 50 minutter. Advarsel: Til å begynne med vil vannet i utgangen av kjøleren være nært kokepunktet (fare for forbrenning), og det kan gjenbrukes til rengjøring senere. Det er spesielt viktig å kjøle ned vørteren hurtig mellom 40 og 20 grader, siden dette temperaturområdet er spesielt utsatt for infeksjon. Når vørteren er nedkjølt til 20°C, fjern kjølespiralen varsomt fra enheten og tøm vørteren i et ferdig desinfisert gjæringskar (se tilbehør) ved hjelp av tappekrana. Før den tid, sørg for å ta vare på ca 5% (0.5L for 10L, 1.0 L for 20L eller 2.5L for 50L vørter) i en lukket beholder og lagret nedkjølt. Dette kan tilsettes den ferdig gjærede ølen på et senere stadium for å gi en sekundær gjæringsperiode og tilstrekkelig kullsyre i flaskene. Benytt en passende ren slange eller trakt for å dekantere. De siste literene kan dekanteres ved å forsiktig tippe Braumeisteren, mens man sørger for at ingen bunnfall kommer med i gjæringskaret. Gjæringskaret bør være vesentlig større enn mengden vørter, for å sørge for tilstrekkelig plass for gjæringen, og for å unngå at skum fra gjæren flyter over. De siste restene og bunnfallet i bunnen på enheten kan kastes. Sørg for å rengjøre Braumeisteren så tidlig som mulig etter bruk, for å unngå overflatetørking. Dette gjør rengjøringen vesentlig enklere.
