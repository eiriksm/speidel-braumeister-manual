## Koking av humle  {#hops-boiling-process}

![ill](/resources/img/hops1.png)

Som beskrevet i forrige kapittel fortsetter den automatiske bryggingen og kokingen av humle har startet. Skjermen viser tiden og temperaturen for fasen. Siden temperaturmålet på 100 grader ikke alltid kan nås vil nedtellingen starte etter en venteperiode på 2 minutter uten temperaturøkning. Når du trykker på _Select_ knappen i løpet av automatisk modus kan temperaturmålet korrigeres eller endres. Vørteren kokes i denne fasen. Dette gjør at både koagulable proteiner blir utskilt og vørteren blir sterilisert, som igjen betyr at alle bakterier som potensielt kan ødelegge ølen under gjæring blir drept. Som allerede nevnt i beskrivelsen av den forrige fasen, kan vørteren justeres ved hjelp av å fordampe vann eller ved å tilsette vann. Humle blir også tilsatt i kokeperiodens 80-90 minutter, noe som gir seg utslag i bitterhet samt ølens aroma. Mengden humle kan variere avhengig av oppskrift og smak. Når man har målt OG i en prøve fra forrige fase, og har funnet at den er som ønsket, så er væskenivået satt. Den mengden væske som ønsket OG er målt i bør holdes gjennom koketiden ved å etterfylle vann. Følg med på hvor mye væske som fordamper. På samme måte kan man også følge med på OG om den er lavere enn ønskelig, og fordampe væske til OG har nått ønskelig nivå. Det er avgjørende at fasen med koking utføres uten lokk. Dette sørger for at vørteren ikke koker over, men enda viktigere er det viktig for kokingen av humle at alle uønskede smaker kan fordampe fra humlen, siden de ellers ville slått ut negativt på smaken.

![ill](/resources/img/hops2.png)

Tilsetting av humle bidrar også til å bedre konservere ølen. Det vil komme lydsignal på de ulike humletilsetningene som er programmert for oppskriften. Avhengig av humletypen og deres bitterhetsnivå kan du tilsette den første delen humle i den kokende vørteren etter 10-15 minutter. Humlen kan ligge i vørteren hele koketiden, da substansene først vil ha en effekt etter de har kokt en stund, og dermed gi bittherhet til ølen. Resiner og oljer i humlen blir også frigjort, noe som bidrar til maltsmaken i vørteren. Du kan også tilsette enda en runde med humle ca. 10 minutter før slutten av koketiden. Dette vil kun bidra til smaken. Ytterligere utskilling av bitterstoffer er ikke mulig i den gjenværende tiden. Typen humle, mengden, og antall tilsetninger vil variere med øltype og oppskrift. Du kan programmere inn tre humletilsetninger. Humle kan tilsettes i form av pellets eller tørket blomst. Bitterheten i øl angis i bitter units (BU) og er rund 10-20 BU i hveteøl, og 25-45 BU i en pils.

Bitterheten i humle blir angitt i % alfasyre, som kan være mellom 2-4% (ca 8% i pellts). Den følgende formelen kan benyttes til å regne ut mengden humle:late the hops quantity:

Humle i gram = (Bitter Units(BU) * Liter øl * 10 / % alfasyre * % bittherhetskonsentrasjon)

En bittherhetskonsentrasjon på 30% kan antas for en koketid på rundt 80-90 minutter.

Eksempel:

En batch på 20L hveteøl med en bitterhet på 15 BU skal brygges. Humlen som er tilgjengelig har alfasyreinnhold på 3%. Derfor kan vi kalkulere følgende mengde, som kan tilsettes på starten av bryggeprosessen. Humlen som tilsettes rett før kokeslutt blir ikke medregnet i kalkulasjonen siden dette ikke vil bidra med noe bitterhet å snakke om.

Humle i gram = (15BU * 20L * 10 / 3% * 30%) = 33g

![ill](/resources/img/hops3.png)

Når koketiden er over vil et nytt signal høres, som indikerer slutten på bryggeprosessen. Bruk _Select_ knappen for å bekrefte dette. Varmeelementet slås nå av.
