## Informasjon om bryggekontrolleren {#brewing-control-information}

Automatisk modus: Trykk på _Brewstart_, velg en oppskrift og trykk på _Select_ for å begynne. Følg instruksjonene. En detaljert beskrivelse kan finnes i kapittelet ["Brygging med Braumeisteren"](../brewing_with_the_braumeister/README.md)

Oppskrifter: Opp til 10 oppskrifter kan lagres når du trykker på _Recipe_ funksjonen. Når du mottar utstyret er 2 oppskrifter inkludert. Bruk pilknappene for å velge en oppskrift først, for å lage en ny eller slette en oppskrift. Ved å trykke på _Select_ knappen kan du endre en eksisterende oppskrift. Pilknappene gjør at du kan modifisere hvilke oppføringer du vil. Bruk _Select_ knappen for å flytte deg til den neste linjen til du har nådd slutten. Når alle rader har blitt bekreftet ved å trykke på _Select_ knappen blir oppskriften lagret.

Manuell modus: Når du bruker manuell modus kan pumpen og varmeelementet skrus av og på. Det vil indikeres øverst til høyre i displayet om pumpen er av eller på. Om symbolet er fremhevet med gult er pumpen på. Om symbolet er fremhevet i lys gult betyr dette at pumpen er aktivert, men at pumpen ikke er skrudd på, for eksempel fordi væsken er for varm eller fordi varmeelementet er aktivert og temperaturen er høyere enn ønsket. Bruk _Temperature_ knappen på høyre side for å sette ønsket temperatur. Bruk pilknappene for å velge, og bekreft med _Select_ knappen.

Avbryt: Når du trykker på _Abort_ knappen blir du tatt tilbake til startmenyen, uansett hvilken modus du befinner deg i (Automatisk / Bryggestart / Oppskrifter  og manuell modus). Når du er i automatisk modus vil de røde lyselementene lyse. En bekreftelse vil vises som vil spørre deg om du vil avbryte prosessen eller om du vil fortsette.
